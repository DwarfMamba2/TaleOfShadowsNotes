Bortanför lagens öga och och de som utöver den besatt, befinner sig en stad. Det är inte en stad som byggts på slavars arma axlar. Inte heller en stad formades genom hederliga och stolta individers bara händer. Inte heller en stad som byggdes av ett folk som kände att något viktigt saknades. Nej, man kan säga att staden byggde sig själv. Inne i Deepshiv Grottos mörker, öppningen dold av det gigantiska vattenfallets otroliga kraft och mörka kaskader började staden sitt bygge. Ruckel för ruckel, skjul för skjul. Svampiga, blöta plankor och risiga plåttak, ett sparsamt antal tegelbyggnader. Trånga gator, snåla på gatusten, men rika på flammande lanternor som sprider sina gröna trevande sken på de individer som stryker runt bland husen. Pirater, lönnmördare, smugglare och annat slödder som vill hålla sig undan lagutövarnas hårda grepp och sökande lanterna. I denna stad spelar ingenting roll förutom guldets glimmer. Om pengar finns, så finns vad som helst till ditt förfogande; horor, smuggelgods, slavar, olagliga vapen, mörka artefakter, eller varför inte en utrotningshotad fyrarmad Kanshi-apa? Gnabb och groll löses med hårda knogar och vässade knivar, de som inte är inblandade kollar på utan att lyfta ett ögonbryn eller ett finger. Varje dag anländer nya skepp och båtar till de hundratals bryggorna, spyr ut sina innehåll av drägg och deras stulna föremål och varor, för sedan försvinna mot nya mål. Kanske är det idag din tur att följa med och pröva den förbjudna lyckan?  
  
Håll dina hårt förvärvade guldmynt nära dig, men en kall dolk ännu närmare. Välkommen till Blighthollow: skumraskets paradis